# RankList
A data structure ranking Points of Interest and scores. University project for the class "Data Structures".

### Περιγραφή. 

Θεωρήστε εφαρμογή συστάσεων που ενημερώνει τον χρήστη για πιθανά σημεία ενδιαφέροντος («Points of Interest» – PoIs), π.χ., εστιατόρια, ξενοδοχεία κ.λ.π. Κάθε σημείο ενδιαφέροντος χαρακτηρίζεται από τη θέση του (υπό τη μορφή συντεταγμένων στο καρτεσιανό επίπεδο) και την «βαθμολογία» του (score) από άλλους χρήστες.
Υποθέτοντας ότι όλα τα σημεία ενδιαφέροντος αποθηκεύονται σε δομή δεδομένων, μας ενδιαφέρει να απαντούμε ερωτήσεις κατάταξης (ranking), προς εύρεση:
	(α) των k εγγύτερων σημείων ενδιαφέροντος σε δεδομένο σημείο με δεδομένη ελάχιστη βαθμολογία,
	(β) των k πιο υψηλόβαθμων σημείων ενδιαφέροντος σε απόσταση το πολύ d από δεδομένο σημείο,
	(γ) των σημείων ενδιαφέροντος με δεδομένη ελάχιστη βαθμολογία, σε απόσταση το πολύ d από δεδομένο σημείο,
	(δ) των σημείων ενδιαφέροντος που απέχουν το πολύ d από δύο διαφορετικά σημεία.
	
### Ζητούμενα Εργασίας.

Στην εργασία καλείστε να υλοποιήσετε μία δομή συνδεδεμένης λίστας της επιλογής σας, που αποθηκεύει εγγραφές σημείων ενδιαφέροντος. Η δομή παρέχει λειτουργίες (μεθόδους) για τον υπολογισμό ερωτήσεων όπως αυτές που αναφέρθηκαν προηγουμένως. Συγκεκριμένα, θα υλοποιήσετε τις μεθόδους της κλάσης RankList, που προδιαγράφονται στο δεδομένο αρχείο RankList.java. Στόχος είναι η αποδοτικότερη δυνατή (χαμηλότερης πολυπλοκότητας) υλοποίηση υπολογισμού των ερωτήσεων που παρέχει η δομή (μέθοδοι nearest, highScore και inCommonWith, στην κλάση RankList). 
Στην υλοποίησή σας: 
	- Επιτρέπεται μόνο προσθήκη private πεδίων/μεθόδων, και μόνο στις κλάσεις RankList, Node.
	- Δε θα χρησιμοποιήσετε καθόλου arrays.
	- Δε θα χρησιμοποιήσετε ArrayList ή άλλες δομές βιβλιοθήκης της Java

## Κλάσεις Point, Record, Node
Η προδιαγραφή/υλοποίηση των Point και Record δίνονται εξ ολοκλήρου και δεν θα τις τροποποιήσετε. Ο ορισμός της κλάσης Node είναι παρόμοιος με αυτόν που παρουσιάστηκε στο μάθημα.

### Kλάση Point
Η κλάση Point μοντελοποιεί ένα σημείο, με συντεταγμένες x,y. Παρέχει τη μέθοδο dist που υπολογίζει την (ευκλείδια) απόσταση του σημείου αυτού από δεδομένο σημείο p. Επίσης, παρέχει τη μέθοδο copyπου δημιουργεί και επιστρέφει αντίγραφο του αντικειμένου για το σημείο. Η κλάση Record μοντελοποιεί ένα σημείο ενδιαφέροντος. Περιέχει το αναγνωριστικό του σημείου (πεδίο id, τύπου int), την τοποθεσία του (πεδίο location, τύπου Point) και τη βαθμολογία του (πεδίο score, τύπου double). Παρέχει μία μέθοδο copy που δημιουργεί και επιστρέφει αντίγραφο του αντικειμένου για το σημείο ενδιαφέροντος.

### Κλάση RankList
Ορίζει συνδεδεμένη λίστα, κάθε κόμβος της οποίας αποθηκεύει εγγραφή τύπου Record για ένα σημείο ενδιαφέροντος (PoI). Περιέχει private πεδία: first (κλάσης Node) και nodeCount (τύπου int), για τη μέτρηση του τρέχοντος πλήθους κόμβων στη λίστα.

* **public RankList()** Κατασκευάζει κενή λίστα κλάσης RankList.

* **public int size()** Επιστρέφει το πλήθος κόμβων της λίστας.

* **public int insert(Record poi)** Δημιουργεί κόμβο κλάσης Node, στον οποίο εγγράφει αντίγραφο της εγγραφής poi και εισάγει τον κόμβο στη λίστα στην οποία καλείται η μέθοδος. Επιστρέφει το (ενημερωμένο) πλήθος κόμβων της λίστας.

* **public RankList nearest(Point p, int k)** Κατασκευάζει και επιστρέφει λίστα κλάσης RankList, που περιέχει τις εγγραφές των k εγγύτερων σημείων ενδιαφέροντος από τη λίστα στην οποία καλείται η μέθοδος, στο σημείο p.

* **public RankList nearest(Point p, double maxDist)** Κατασκευάζει και επιστρέφει λίστα κλάσης
RankList, που περιέχει τις εγγραφές σημείων ενδιαφέροντος από τη λίστα στην οποία καλείται η μέθο-
δος, που βρίσκονται σε απόσταση το πολύ maxDist από το σημείο p.

* **public RankList highScore(int k)** Κατασκευάζει και επιστρέφει λίστα κλάσης RankList, που πε-
ριέχει τις εγγραφές των k σημείων ενδιαφέροντος από τη λίστα στην οποία καλείται η μέθοδος, με τις
υψηλότερες βαθμολογίες.

* **public RankList highScore(double minScore)** Δημιουργεί και επιστρέφει λίστα κλάσης RankList, που περιέχει τις εγγραφές των σημείων ενδιαφέροντος από τη λίστα στην οποία καλείται η μέθοδος, με τις βαθμολογίες τουλάχιστον minScore.

* **public RankList inCommonWith(RankList rankList)** Κατασκευάζει και επιστρέφει λίστα κλάσης RankList, που περιέχει τις εγγραφές των σημείων ενδιαφέροντος που περιέχονται τόσο στη λίστα στην οποία καλείται η μέθοδος, όσο και στη λίστα rankList (δύο εγγραφές αφορούν στο ίδιο σημείο ενδια-
φέροντος, αν έχουν το ίδιο id).
